# Utvecklingsprojekt i Webbutveckling 1
*Carl Erlandsson*

## Dokumentation
Dokumentation Webbplats
Vi hade som uppgift att göra en webbplats som antingen skulle vara en blogg eller en portfolio, då jag först tänkte göra en blogg men sedan bytte till en portfolio.

För att göra detta behövde vi först en skiss över hur webbplatsen skulle se ut. Jag funderade först över hur jag ville lägga upp den och framförallt vad den skulle handla om. Under hela genomförandet av uppgiften, skiss momentet samt de andra momenten, ändrade jag temat från först Diablo III till Divinity: Original Sin 2 till Dungeons and Dragons som jag sedan nöjde mig med. När jag skissade sedan testade jag en liten uppläggning som jag gjorde på ca 20 minuter på papper, men sedan gick jag över till photoshop eftersom vi har tillgång till det tack vare skolan. Detta gjorde att jag kunde göra den av mycket högre kvalité och gjorde att det var lättare att få in vilka färger jag skulle vilja ha och inte. Skissen blev däremot ganska annorlunda från slut produkten, detta kan vara på grund av att jag då designade den för Diablo III. Jag skulle tro att skissen hade kunnat vara mycket bättre om jag hade haft en klarare bild på vad jag ville att sidan skulle vara, men som den blev så gav den mig en grund att jobba på vilket fick mig att börja jobba och då kunna utveckla sidan mer.

En skiss är bra, men den visar inte riktigt hur sidan kommer att fungera. Vi gjorde då en mockup i programmet Adobe XD. Det var här jag bytte från Diablo III till Divinity: Original Sin 2 och sedan nästan precis när jag var klar bytte jag till Dungeon and Dragons. Jag började med att göra mockup:en efter Diablo III. Jag gjorde då startsida, en liten dropdown menu som ledde till karaktärerna där jag skulle visa vilka Items min karaktär hade, vilka skills den hade samt stats från karaktären. Men jag gjorde sedan om detta till Divinity: Original Sin 2 eftersom jag började tappa intresse för Diablo III och det blev då lite tråkigt om jag skulle jobba med det i ca ett halvt år. Det var väldigt lätt att göra om det för att passa Divinity: Original Sin 2 eftersom jag krävde mer eller mindre samma saker, vid denna tid började jag spela Dungeons and Dragons med några vänner. Jag kom också att tänka på att om jag skulle hålla denna sidan uppdaterad kommer jag behöva ändra informationen konstant hos karaktärerna eftersom du byter ut dina items och ändrar dina skills. Det var nu tid att börja planera skälva webbplatsen vi skulle göra i Atom, men jag gick snabbt tillbaka till mockup:en och gjorde den för Dungeon and Dragons istället eftersom där är det viktigare att visa enbart stats, description, features och spells. Alltså kommer jag inte behöva ändra sidan varje gång jag hittar något vilket skulle göra det mycket lättare att underhålla sidan (om man då tänker på att den skulle användas efter att vi är klara med denna uppgift). 

Nu när mockup:en var klar började jag jobba med planeringen. Här blev saker och ting lite klarare, då jag bestämde mig för färgteman, font för rubriker och vanlig text och var den ska kunna funka (primärt google chrome). Det underlättade att få denna klarare bild på hur sidan ska vara, detta gav mig lite mer motivation och ”klarare sikt på målet”. Planeringen laddades upp på github (https://github.com/Callep3/wu1_caer) för att läraren ska kunna komma åt den. Om jag hade gjort om planeringen hade jag troligen ändrat några grejer, samt skulle jag vilja planera en ”mobil” version av den för att jag ska veta vad jag vill göra för att den ska vara kompatibel för mobila enheter.


Nu började vi på uppgiften att göra den faktiska hemsidan, ”the real deal”. Vi programmerade i atom och använde XAMPP för att kunna komma åt sidan på en browser. I atom skrev vi i css, html och javascript. Jag började först med att försöka göra min ”navbar” vilket är det fält du kan ofta se på toppen av sidan som används för navigation runt om på webbplatsen. Enligt w3school gör dom en navbar utav ett listelement, däremot valde jag att göra min av fyra element; en blank box för bakgrunden, ett listelement, en knapp på högersidan och en titel. Jag testade olika sätt att få dem att gå över varandra då jag först försökte bara sätta dem så att de har en viss margin men det funkade inte eftersom deras position var relativ på, vilket betyder att de lägger sig efter andra element. Jag var då tvungen att ändra dem till absolute vilket gör att deras position inte ändras beroende på andra element. Detta blev däremot ett problem när jag skulle göra så att scrollern på sidan funkade, vilket ledde till att jag la alla (leftbuttons, right buttons, navbarbar och titel) på position fixed, vilket får dem att stanna på samma position även om du scrollar. Men nu hamnade element över och bakom dem, de brydde sig inte om de var sedda eller inte. Så jag satte allt som skulle vara med i navbaren i en div och gav den position relative, för att elementen på sidan alltid ska befinna sig under den. På grund av hur jag gjorde navbaren skalade den dåligt också, de olika elementen på den gick över varandra eller staplade neråt och täckte över sidan. För att fixa detta problem skulle jag behöva göra om majoriteten av navbaren, jag tänker mig att man skulle kunna göra en icon som om du klickar får du fram en lista på de olika destinationerna du kan vilja gå till. Detta hade också varit en bra metod att ha för mobila enheter för mina två sidopaneler jag har, då hade man haft mer plats för huvudinnehållet på sidan och det hade varit mycket lättare att läsa på en mindre skärm. Jag har även några saker som påverkas om du håller över dem, på mobil enhet hade det varit bättre att ha dem så att om du klickar på dem aktiveras dem. Jag var tvungen att fixa bakgrunden på min startsida eftersom jag tog en bild i dåligt format, vilket gjorde att den skalade dåligt. Jag försökte olika saker men jag lyckades inte få den bra, den blev stretchad hela tiden. Jag fick till sist be min lärare om hjälp då han fick fram ett sätt som fick bilden att passa bra in på sidan. Bilden är något man skulle kunna förbättra, t.ex. få den att skala om för mobila enheter eller möjligen bara ha en annan bild som passar bättre för en mobil hemsida. Jag gjorde sedan ”tasks” sidan för internets historia uppgiften vi fick, där ville jag att det skulle vara som två svarta vertikala linjer som skar av de huvudsakliga föremålen på sidan från det extra som kan läggas på höger och vänster sida om det. Först testade jag att ge texten en border som då var svart, men när jag gick till andra sidor och ville ha samma sak fick jag då ingen border om jag inte skrev en massa text, och bordern sträckte sig bara så långt som texten gjorde. Jag fick då istället göra ett nytt element som jag gav en bestämd höjd och en bredd som var så stor jag ville att fältet skulle vara, efter det gav jag den en right och left border för att få dessa två svarta linjer. Detta resulterade i att sidan alltid skulle vara längre än vad den behöver vara, men det leder också till att allt jag har finns inom bordersarna. Eftersom jag nu hade min text-box samt min container så kunde jag lätt fylla i de saker jag behövde på contact och about för att då sedan kunna jobba med DnD sidan. Än så länge hade jag inte skrivit något på blogg delen men jag kom då på att jag kommer att visa mina dnd saker nästan som en portfolio, vilket gav mig möjligheten att byta från en blogg till en portfolio och bara ha mina dnd grejer som jag hade tänkt. För att veta vad jag skulle ha på själva dnd sidan var jag tvungen att tänka på vad man gjorde själv mera i dnd, jag generaliserade det i tre kategorier: Characters, Campain och Homebrew. I characters skulle jag visa mina karaktärer, deras stats, deras backstory, feats och spells, lite bara det viktigaste. Campain skulle innehålla det jag hade gjort för min egen campain om jag skulle gjort eller göra någon. Homebrew visar allt som inte ingår i characters och campain och inte finns i det vanliga spelet, alltså egen gjort content. Nu behövde jag få in ett javascript (enligt uppgiften), jag hade då ännu inte ett sätt att visa vilka sidor jag använde för att göra karaktärer, spela dnd, göra homebrew eller göra olika kartor. Så då tog jag och skaffade bilder på var och ens logotyp, gjorde en karusell i javascript för den och placerade den ovanför knapparna. Först försökte jag ge dem en border, men bilderna var en annan storlek jämfört med objektet de satte sig i vilket gjorde att border gick in under bilderna istället för runt dem. Jag valde då att inte ha någon border alls. De olika bilderna på logotyperna var också i olika storlekar, jag funderade då på att ändra deras placeringar så att de var centrerade ovanför knapparna (lika mycket blank utrymme mellan knappar och navbaren). Men detta gjorde saker och ting mycket svårare för jag lyckades inte göra det utan att förstöra mer eller mindre hela karusellen. När jag skulle försöka få ett bra sätt att visa de olika grejerna som fanns på min gubbe försökte jag först göra en lista på det vänstra utrymmet och göra så att om jag klickade dem skulle de byta ut elementen på sidan mot respektive information. Jag sökte på olika sidor och en rekommenderade en ”onclick” javascript. Jag testade detta men fick det tråkigt nog inte att funka, jag ville inte ha 4 extra html sidor heller för varje karaktär jag la in. Jag hade fixat hur jag ville att bilden på dem samt namn och lite lätt deras klass och level skulle se ut, men detta lämnade en massa av tomt utrymme under. Jag kom då på idén att sätta som fyra knappar där, och när du håller över dem så poppar informationen upp, lite som i en dropdown menu fast istället för en meny är det en bild tagen från orcpub, vilket är sidan vi gör våra karaktärer på. Detta blev bra mycket bättre än vad jag hade förväntat mig men detta lämnade också det vänstra utrymmet tomt på alla sidor av sidan, men jag kan inte ta bort det för då behövde jag göra om hela designen för sidan. När du var inne på en specifik karaktär fanns det inget lätt sätt att ta sig tillbaka till att se alla de olika karaktärerna heller, så jag valde att lägga in en extra knapp som lät dig gå tillbaka till sidan med de olika karaktärerna istället för att behöva klicka på först dnd, ladda in sida, och sedan klicka på characters för att komma dit. För att förbättra karaktärs sidorna skulle jag göra så att du hade knappar på vänster sida, som får dig att hoppa till olika ställen på karaktärs sidan och ha varje grej vara bara på olika nivå. Du skulle då kunna scrolla ner till dem utan att klicka på knappar eller snabbt klicka på en knapp och komma dit. I homebrew delen hade jag bara gjort några knappar med de grejer jag gjort som länkar till respektive homebrew sida eftersom det var lite svårt att lägga in bilder på ca 4 sidor och få bra disposition.

![alt-text](https://github.com/Callep3/wu1_caer/blob/master/wu1_caer/documentation/About_html_validation.PNG)
Här ser du mina html filer på validator.nu, alla visar exakt samma sak förutom en vilket är tasks då den säger att det givna språket inte motsvarar språket på sidan
![alt-text](https://github.com/Callep3/wu1_caer/blob/master/wu1_caer/documentation/Tasks_html_validation.PNG)

![alt-text](https://github.com/Callep3/wu1_caer/blob/master/wu1_caer/documentation/Tasks_html_lang%3Deng.PNG)
